[标题]: <> ( 有关于侠客的唐诗 )
[描述]: <> ( 有关于侠客的唐诗 )
[时间]: <> ( 2020-03-27 16:29:35 )
[分类]: <> ( 诗词歌赋 )

#  有关于侠客的唐诗
:monkey_face: 狂奔的男尸  :clock1: 2020-03-27 16:29:35  :open_file_folder:   诗词歌赋

唐诗里有很多描写侠客的诗作，而且大部分的诗作都写得很有气势，充满了侠客精神。

![唐侠](swordman.jpg)

我个人除了以下五首关于侠的诗之外，还特别喜欢李白《蜀道难》中的一句“一夫当关，万夫莫开”。

### 李白《侠客行》

赵客缦胡缨，吴钩霜雪明。银鞍照白马，飒沓如流星。

十步杀一人，千里不留行。事了拂衣去，深藏身与名。

闲过信陵饮，脱剑膝前横。将炙啖朱亥，持觞劝侯嬴。

三杯吐然诺，五岳倒为轻。眼花耳热后，意气素霓生。

救赵挥金槌，邯郸先震惊。千秋二壮士，烜赫大梁城。

纵死侠骨香，不惭世上英。谁能书阁下，白首太玄经。

--- 

### 贯休《献钱尚父》

贵逼人来不自由，龙翔凤翥势难收。

满堂花醉三千客，一剑霜寒十四州。

鼓角揭天嘉气冷，风涛动地海山秋。

东南永作金天柱，谁羡当时万户侯。

--- 

### 温庭筠：《侠客行》

欲出鸿都门，阴云蔽城阙。

宝剑黯如水，微红湿馀血。

白马夜频惊，三更霸陵雪。

--- 


### 贾岛：《剑客》
十年磨一剑，霜刃未曾试。

今日把示君，谁有不平事？

--- 

      
### 王昌龄：《答武陵太守》

仗剑行千里，微躯感一言。

曾为大梁客，不负信陵恩。

        